"De ambitieuze en aantrekkelijke politierechercheur Eva (Angela Schijf) moet in eerste instantie niets hebben van Floris Wolfs (Victor Reinier), de ervaren collega uit Amsterdam die haar nieuwe partner wordt. Terwijl de strijd tegen de misdaad in en rond het prachtige Maastricht steeds heftiger vormen aanneemt, groeien zij echter onweerstaanbaar naar elkaar toe. Flikken Maastricht is de zeer succesvolle Nederlandse versie van de Vlaamse serie 'Flikken'. Met belangrijke rollen voor onder anderen Oda Spelbos, Sergio Romero IJssel en Wil van Kralingen en diverse verrassende gastrollen."