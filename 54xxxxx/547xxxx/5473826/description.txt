Het driedelige verhaal begint als in Miami een moeder bij Horatio (David Caruso) haar dochter als vermist opgeeft. Een zoektocht in de Everglades levert een afgehakte arm en been op. De arm blijkt van het beginnende fotomodel te zijn, maar het been niet. Sporen hierop wijzen richting Las Vegas.

Langston (Laurence Fishburne) herkent aldaar de tatoeage op het been, dat van eveneens een vermist meisje was dat als model werk zocht. Langston vertrekt naar Miami voor verder onderzoek en kan twee verdachten aanwijzen. Maar er blijken veel meer mensen bij betrokken te zijn, die niet achterhaald kunnen worden.

Ondertussen veroorzaakt in New York een vrachtwagen een ongeluk. Als de politie arriveert, is de chauffeur verdwenen. Mac (Gary Sinise) treft wel een vat aan met daarin het lichaam van een meisje waar de lever uit is gesneden. Ook blijkt de truck een kleine gevangenis te huisvesten maar de gevangene is eveneens onvindbaar. Vingerafdrukken in de mobiele cel blijken van een onlangs in Miami vermist meisje en nog een aantal verdwenen jonge vrouwen te zijn.

Langston zet zijn zoektocht voort in The Big Apple en stuit op een landelijk transportnetwerk voor menselijke â€˜vrachtjesâ€™: een meedogenloze bende kidnapt in verschillende staten jonge vrouwen om ze als seksslavinnen te exploiteren of te â€˜slachtenâ€™ en hun organen te verkopen. Het meisje uit de truck is waarschijnlijk nog in leven aangezien ze voor de bende levend meer waard is. Maar haar tijd tikt weg. Het spoor leidt Langston terug naar Las Vegasâ€¦
