Beschrijving
-----
Slechts weinig artiesten krijgen het voor elkaar om meerdere albums in Ã©Ã©n jaar uit te brengen. Stef Bos lukt het; na een fantastisch albums (In een ander licht) eind 2009, is nu zijn nieuwste cd 'Kloofstraat' uit. Voor wie verwacht dat beide cd's een afraffeling van nummers zouden zijn, komt bedrogen uit. Ook 'Kloofstraat' is een juweeltje. Vanaf zijn tweede album bracht Bos op vrijwel ieder album een nummer in het Zuid-Afrikaans, dat zowat zijn tweede moedertaal is geworden. Niet verwonderlijk, want de zanger, die begin jaren '90 een grote hit had met 'Papa', woont tegenwoordig halftijds in Kaapstad, en is getrouwd met een Zuid-Afrikaanse.

'Kloofstraat' is een lang gekoesterde wens van Bos, om een cd helemaal in de aan het Nederlands verwante taal te realiseren. Verwacht dus geen onverstaanbare Zulu- of Xsosaklanken op de cd, maar met weinig moeite verstaanbare teksten, zoals alleen Bos ze kan brengen. De in Veenendaal geboren zanger maakt het een recensent wel heel gemakkelijk, door bij ieder nummer een uitleg te geven over het ontstaan en de inspiratie achter de songs. 'Stilbaai' bijvoorbeeld, waar Bos juist niet is langs gegaan, om de verbeelding in stand te houden, of 'Tuine van die Kompanjie', over zijn favoriete plek in de meest westerse stad van het Afrikaanse continent, die Bos heeft leren kennen door de veel te vroeg overleden Johannes Kerkorrel, waarmee hij jaren terug nog heeft mogen opnemen.

'Kloofstraat' staat vol met prachtige teksten, gegrepen uit het leven van Bos zelf. Teksten die in hem opkwamen in een wachtrij, in gesprek met zomaar iemand, of voor een optreden. Persoonlijke favoriet 'Tydbom' lijkt een directe aanval op het huidige regime van Zuid-Afrika, en dat is niet voor het eerst. Jaren geleden pakte Bos met 'Jy vir my' het Zuid-Afrikaanse volkslied aan, maar desondanks bracht zijn inspanning voor de Zuid-Afrikaanse taal en muziek hem begin dit jaar een van de belangrijkste Zuid-Afrikaanse cultuurprijzen. Verdiend.

De tekst en muziek op 'Kloofstraat' is gepast, en brengt Bos meer en meer in de richting van chansonniers als Jaques Brel en Ramses Shaffy. Nog meer dan bij 'In een ander licht' brengt Bos je in vervoering met zijn nummers. Een cd die je nu al tot een klassieker mag benoemen in het genre. Een must-have

Tracklist
------
1. Stilbaai
2. Komatiepoort
3. Kloofstraat
4. Tuine Van Die Kompanjie
5. Ons Mors Ons Tyd
6. Gebed
7. Gelukkig
8. My Vrouw Is Huistoe
9. Tydbom
10. Sout Van Die Aarde
11. Water Na Die See
12. Ek Wil 