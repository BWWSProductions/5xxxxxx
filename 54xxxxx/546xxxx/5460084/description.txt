Na de dood van hun ouders wordt de kleine tweeling Lotte en Anna op abrupte wijze gescheiden. Lotte groeit op in Nederland en Anna in Duitsland. Twee geheel verschillende werelden. Kort voor de Tweede Wereldoorlog vinden zij elkaar in Duitsland terug. Het weerzien loopt op een teleurstelling uit. Door hun verschillende ervaringen tijdens de Tweede Wereldoorlog groeien zij verder uit elkaar. Anna trouwt een SS-er, Martin, en Lotte's Joodse verloofde David wordt afgevoerd naar Auschwitz. Als Anna en Lotte elkaar na de oorlog weer zien is de breuk definitief. Vijftig jaar later treffen Lotte en Anna elkaar in Spa. Is een verzoening tussen de hoogbejaarde tweelingzusters nog mogelijk?
