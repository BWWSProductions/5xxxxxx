Po is groot, een beetje onhandig en een heel enthousiast type, en een grote fan van een bijzondere vechtsport, het geheimzinnige kungfu. Daar droomt hij van tijdens zijn werk in de bamiwinkel van zijn ouders. Dan gebeurt er iets totaal onverwachts: Po wordt door een onbegrijpelijk toeval verkozen tot leerling bij de vermaarde kungfuleraar meester Shifu. Opeens werkt Po zich in het zweet naast zijn idolen Kraanvogel, Tijger, Mantis, Aap en Adder. Meester Shifu, de belangrijkste trainer in de wereld van het kungfu, geeft de onelegante Po gelukkig wat extra aandacht.

Dan komen de leden van het kungfugezelschap er achter dat de verraderlijke sneeuwluipaard Tai Lung naar hen op weg is. Dat voorspelt niet veel goeds! De enige die het gezelschap kan redden van die gevaarlijke Tai Lung is de vriendelijke reuzenpanda Po. Kan Po zijn droom, kungfumeester worden, nu verwezenlijken? Po gaat er met hart en ziel tegenaan, en met zijn volle gewicht. Dan ontdekt hij een van belangrijkste principes van het duizenden jaren oude kungfu: je zwakheden zijn tegelijkertijd ook je sterke puntenâ€¦
