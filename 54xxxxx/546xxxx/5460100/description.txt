Friesland 1945, Tom woont bij zijn oom en tante aan de rand van het dorp op de boerderij "Vredehoeven". Hij kan maar moelijk aarden op het platteland, en zit vol woede omdat zijn ouders bij de Duitse bombardementen van Rotterdam zijn omgekomen. Hij wil maar een ding; vechten en wraak nemen.

Om een maatje te hebben heeft Tom een hond gekregen. Een prachtige lieve herdershond. Hij noemt hem Snuf. Mirjam, zijn Joodse vriendinnetje, die op dezelfde boerderij ondergedoken zit, probeert Tom te ontdooien. Samen met Snuf beleven ze de spannende avonturen en helpen ze de Canadezen om hun dorp te bevrijden.
