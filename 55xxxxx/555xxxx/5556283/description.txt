Het Echte Leven is Westdijks vierde speelfilm en gaat over de jonge regisseur Martin (Ramsey Nasr) die een speelfilm maakt waarin zijn vriendin Simone (Sallie Harmsen) de hoofdrol speelt. In deze film moet zij bij wijze van liefdestest een relatie met een andere man beginnen. Het gaat echter verkeerd als Martin de mannelijke hoofdrolspeler ontslaat en vervangt door Dirk (Loek Peters), een crewlid van de film zonder acteerervaring. Omdat deze Dirk alleen zichzelf kan spelen, neemt vanaf dat moment het echte leven de overhand in Martins film.