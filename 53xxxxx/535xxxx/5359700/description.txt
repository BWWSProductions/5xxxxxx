Clive Barker - Angst

Een verhaal van Clive Barker uit de "Boeken van Bloed" serie
Er is geen verrukking die zich met angst kan meten. Als je onzichtbaar tussen  twee mensen in een trein kon zitten, of in een wachtkamer of kantoor, dan zou  je merken dat het gesprek altijd om datzelfde onderwerp draait. Zeker, aan de  oppervlakte gaat het gesprek misschien over iets heel anders: de politiek, verkeersongelukken, de stijgende tarieven van tandartsen. Maar onder de oppervlakte, in de kern van de gedachtenwisseling, zul je altijd angst vinden. Terwijl  het wezen van God en de mogelijkheid van een eeuwig leven onbesproken blijven, bespreken we alle misere tot in details. Dit gebeurt overal: van badhuis  tot collegezaal, overal voltrekt zich hetzelfde ritueel. Met de onvermijdelijkheid van een tong die steeds weer een pijnlijke kies aftast, komen we steeds  maar weer terug op onze angsten....