Chris van der Heijden - Grijs verleden

Beschrijving
Chris van der Heijden
Grijs verleden
Nederland en de Tweede Wereldoorlog

Meer dan een halve eeuw is er over de Tweede Wereldoorlog in termen van 'goed' en 'fout' gedacht. In Grijs verleden betoogt schrijver en historicus Chris van der Heijden dat de situatie destijds heel wat minder duidelijk was dan tot nu toe gedacht werd. De tegenpolen goed en fout hebben tijdens de oorlog zeker bestaan, maar de overgrote meerderheid van de Nederlandse bevolking modderde aan in een grijs gebied waar niet een morele keuze, maar toeval, omstandigheden en klein opportunisme de posities bepaalden.

Chris van der Heijden (1954) is schrijver en historicus. Van hem verschenen talrijke boeken, waarvan de bekendste zijn: Een dollar per dag (2005), Het zand in de machine (2007) en IsraÃ«l. Een onherstelbare vergissing (2008).

'Grijs verleden is een tegendraadse bijdrage aan een moreel debat over de oorlog.' nrc Handelsblad
'Weinig boeken hebben meer ophef veroorzaakt dan Grijs verleden van historicus Chris van der Heijden.' De Morgen
'Zonder twijfel een van de belangrijkste boeken over Nederland en de Tweede Wereldoorlog van de laatste jaren.' j.c.h. blom