Baantjer - De Cock en moord a la carte

Beschrijving
Op een gewone menu-kaart van het Amsterdamse hotel-restaurant de Poort van Eden staat de volledige bekentenis van een moord. De dader bekent met een oud Sauer 7.6 mm pistool een met name genoemde chanteur te hebben gedood. Rechercheur De Cock en zijn assistent Vledder krijgen deze kaart in handen. Zij herinneren zich de onopgeloste moord op een man, wiens lijk met drie kogelgaten in de borst in het water van de Prinsengracht dreef. Een zaak van een jaar geleden, die vrijwel direct naar de narcotica-brigade was gegaan. Men was daar van mening dat de moord te maken had met een liquidatie. De Cock en Vledder volgen het spoor van de menu-kaart en komen eerder in de actualiteit van alledag terecht dan zij hadden vermoed.

