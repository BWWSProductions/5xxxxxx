Renate Dorrestein - Is er hoop

Beschrijving
Igor telt graag zijn zegeningen. Er bestaan wel honderd verschillende ziektes en hij heeft ze geen van alle. Sommige mensen zijn kaal, maar hij niet. En stel dat er een aardbeving komt en het licht uitvalt, dan heeft hij altijd nog zijn zaklantaarn.
Igors leven is overzichtelijk. Overdag monteert hij op de sociale werkplaats stacaravans. 's Middags komt hij thuis en eet een van de perfecte taarten van zijn oma. 's Avonds kijken ze naast elkaar op de bank televisie totdat ze naar bed gaan.
Maar alles verandert als hij dakloze Lisa ontmoet en ze samen een baby vinden om wie niemand zich lijkt te bekommeren. is er hoop gaat over de bedrieglijke sensatie dat de geschiedenis zich herhaalt, over de goede bedoelingen van imperfecte mensen, en over onalledaagse liefde. 