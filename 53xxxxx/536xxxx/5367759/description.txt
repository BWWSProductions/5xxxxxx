Vonne van der Meer - De reis naar het kind

Beschrijving
Julia, een vrouw die de leeftijd heeft bereikt waarop ze nauwelijks meer mag verwachten nog een kind te krijgen, besluit samen met haar echtgenoot Max een kind uit de Derde Wereld aan te nemen. Omdat de molens van het maatschappelijk werk langzaam draaien en zij haast hebben, stelt Julia in een opwelling haar vertrouwen in de obscure Ronald M. die ze op een voorlichtingsavond heeft ontmoet. Hij zal, tegen zeer goede betaling, zorgen voor een rechtstreeks in Peru op te halen kind. In Zuid-Amerika maken Julia en Max in afwachting van het kind eerst een rondreis en blijft Julia uiteindelijk alleen en steeds radelozer achter. Dan nemen de gebeurtenissen een schitterende, volkomen onverwachte wending.Vonne van der Meer slaagt er met veel talent in het groteske tot in uiterste, concrete details niet alleen bestaanbaar, maar ook zeer ontroerend te maken.