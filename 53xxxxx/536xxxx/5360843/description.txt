J.K.Rowling - Harry Potter en de gevangene van Azkaban

Beschrijving
Voor Harry Potter aan zijn derde jaar op Zweinsteins Hogeschool voor Hekserij en Hocus Pocus begint, moet hij de zomervakantie bij zijn gemene oom en tante doorbrengen. Door een magisch ongelukje komt hij ineens 's avonds laat op straat te staan. Dan blijkt dat Sirius Zwarts, een beruchte volgeling van Jeweetwel, uit de gevangenis van Azkaban is ontsnapt. Hij is op de vlucht en heeft het wellicht op Harry gemunt.
Er volgt een enerverend schooljaar met nieuwe vakken als Dreuzelkunde en Zorg voor Fabeldieren, spannende Zwerkbalwedstrijden en griezelige voorspellingen. De school wordt bewaakt door Dementors, de gevreesde bewakers van Azkaban, maar Harry zal zijn lessen Verweer tegen de Zwarte Kunsten hard nodig hebben...
De Harry Potter-boeken van J.K. Rowling zijn over de hele wereld een fenomenaal succes. Miljoenen lezers van alle leeftijden zijn eraan verslaafd. Na Harry Potter & de Steen der Wijzen en Harry Potter & de Geheime Kamer is dit het derde Harry Potter-boek. 