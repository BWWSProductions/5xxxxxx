Tussen alle Rotterdammers, Amsterdammers en Zwollinezen die vandaag de dag de scene lijken te overheersen, brengt het Zoetermeerse trio Nul7Negen een frisse wind in de Nederlandse rap. Nou ja, frisâ€¦Met de dood, bloed, aids, verkrachting als veel voorkomende themaâ€™s is hun debuut album Kwaad Tegen Kwaad alles behalve fris te noemen.

Toch is datgene net een van de grote pluspunten van Kwaad Tegen Kwaad. Het is namelijk die onfrisse, duistere stijl die Nul7Negen onderscheidt van al die andere crews. Het is namelijk een stijl waar alles aan klopt. De beats, de teksten, de onderwerpen, de raps. Alles past perfect bij elkaar.

Maar hun stijl is niet het enige waarmee rappers Spinal, Rhyme Deluxe en Ill Material zich weten te onderscheidden. Conceptueel is Kwaad tegen Kwaad ook erg sterk. Op bijna iedere track komt wel een ander onderwerp aan bod. Zo worden onder andere hebzucht(Dorst), religie(Ongeloofelijk), de (technische) ontwikkeling van de mensheid(Galactische Stappen) en alle dingen die te erg voor woorden zijn((â€¦)) besproken. Conceptueel het sterkste is echter het tweeluik Zij en Hij. In Zij wordt het verhaal verteld van een prostituee, in Hij het verhaal van de man die haar onder zijn hoede neemt. Soms is het onderwerp van een track mij echter ook geheel onduidelijk, zoals op bijvoorbeeld de track "Alpha". Lines als â€œik blaas de vlam weg/een magisch land slechts/een kwade zangzeg/de vruchtsappen van mijn appel door haat gebrandverfdâ€ klinken heel dope, maar wat er gezegd wordt, ik zou het bijgod niet weten.

Naast de raps hebben de drie heren ook alle tracks zelf geproduceerd en gemixt. Wie precies welke track heeft gedaan is blijft echter een mysterie, aangezien in het boekje niet de artiestennamen vermeld staan, maar alleen de echte namen; A. Pouwiel(die alle tracks gemixt heeft), E. Ajaiso en G. Groenendaal(die beiden verschillende beats hebben gedaan).Wie van deze drie namen Spinal is, wie Rhyme Deluxe of wie Ill Material is weten we dus niet, maar dat maakt in principe ook helemaal niks uit. Als rapper is het vooral Spinal die mij positief verrast. Niet dat Rhyme Delyuxe en Ill Material niet dope komen, maar met zijn flow, teksten en delivery klinkt Spinal net een stukje toffer dan zijn collegae, en brengt hij net dat beetje extra dat menig nummer een stukje doper maakt.

Met Kwaad Tegen Kwaad heeft Nul7Negen een zeer sterk, origineel en opvallend debuut neergezet. Geen debuut dat je draait als je in de zomer op je dakterras zit te genieten van een lekker koud pilsje, of op een gezellig feestje bent. Maar wel een debuut dat je draait als je kwalitatief goede muziek wilt horen die niet klinkt zoals al dat andere.

Tracklisting: 

   1. Alpha (3:31)
   2. Galactische Stappen (3:15)
   3. Dorst (3:18)
   4. Zij (2:25)
   5. (...) (3:27)
   6. Jou Verlosser (3:11)
   7. Verdriet, Angst en Regen (3:40)
   8. Vraagstuk (2:13)
   9. Ongelofelijk (3:28)
  10. Sorry (2:57)
  11. Kwaad Tegen Kwaad (3:14)
  12. AAAAAAHH!!! (3:50)
  13. Verstoten Episode (4:20)
  14. Droom des Doods (3:29)
  15. Hij (3:17)

totale tijdsduur: 49:35