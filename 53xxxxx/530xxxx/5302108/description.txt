

Due amici, l'americano Jack Burton e il cinese Wang-Chi (il primo conducente di autotreno l'altro proprietario di un ristorante) si recano all'aeroporto di S. Francisco a ricevere - in arrivo da Pechino - la bella Suzee Pai, fidanzata di Wang-Chi, che intende sposarla. Ma questa ragazza dagli occhi verdi viene rapita per conto del misterioso Lo Pan da una banda di scalmanati, alla quale inutilmente tentano di resistere i due amici, che perÃ² li inseguono fino a Chinatown, trovandosi implicati in spettacolari avventure a colpi di "kung-fu". Qui Lo Pan, condannato dal primo imperatore cinese addirittura anni prima di Cristo a un'esistenza a un'esistenza apparente, deve trovare e sposare la "Vergine dagli occhi verdi" per riprendere consistenza. Per liberare la ragazza, Jack e Wang affrontano i fantasmagorici sotterranei di Chinatown, pieni di sorprese e di imprevisti, si incontrano con esseri ora mostruosi ora dotati di forze misteriose e violente, tra incredibili avventure. Alla fine la bella Ã¨ liberata e sposa Wang, mentre Jack si rimette alla guida del suo autotreno per le strade della California.
