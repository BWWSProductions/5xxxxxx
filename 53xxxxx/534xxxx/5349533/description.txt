Jan Wolkers - Brandende liefde

Beschrijving
'Ik schrok toen ik thuiskwam en haar rouwkaart in de brievenbus vond, want ik had minstens tien jaar niets van haar gehoord of gezien en haar juist een paar dagen geleden vanuit Parijs een kaart gestuurd.' Brandende liefde is het verhaal over de liefde van een jonge schilder voor zijn model. Het is een van de latere romans van Jan Wolkers, en net als Turks fruit, Terug naar Oegstgeest en recentelijk Zomerhitte werd het verfilmd. Een jaar na het overlijden van de door velen geliefde schilder, schrijver en dichter verschijnt deze fraaie editie van een van de succesvolste romans uit Wolkers' rijke oeuvre. 
