David Baldacci - De verraders

Beschrijving
Annabelle Conroy is een jonge, aantrekkelijke vrouw met vele gaven. Ze is koelbloedig en vindingrijk, weet uitstekend hoe je een groot project moet leiden en is bovendien een getalenteerd toneelspeelster. Samengevoegd maken deze eigenschappen haar tot wat zij is: een meesteroplichter. 
Maar nu is Annabelle op de vlucht. Ze heeft Jerry Bagger, de moordenaar van haar moeder, 40 miljoen dollar weten te ontfutselen en zo haar ultieme wraak gekregen. Maar Baggers mannen krijgen een van Annabelles handlangers te pakken en de boodschap die zij voor haar achterlaten is luid en duidelijk: Bagger zal alles op alles zetten om haar te vinden en zijn geld terug te krijgen, en danâ€¦
De enige persoon die Annabelle vertrouwt om haar te helpen, is een man genaamd Oliver Stone. Maar Stone verkeert zelf in de problemen. Zijn verleden, toen hij nog als CIA-moordenaar John Carr door het leven ging, heeft hem achterhaald. Een voor een worden zijn vroegere collega's uit de geheime dienst vermoord. Maar waarom? En hoe lang zal het duren voordat de moordenaar erachter komt dat John Carr niet begraven ligt op de militaire begraafplaats van Washington D.C., maar als Oliver Stone nog springlevend is?
