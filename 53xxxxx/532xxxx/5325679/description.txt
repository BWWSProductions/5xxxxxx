Voetbalvrouwen seizoen 2 aflevering 8


Italo heeft de woonwagen van Solanges ouders laten wegtakelen naar de spoorweg. In de buurt van de ingang van de Schipholspoortunnel nota bene. Zij is hier niet over te spreken en heeft als straf hun huwelijk afgeblazen. En dat is een streep door de rekening van de macho voetballer. Ook Melanie voelt zich ellendig sinds ze in een magazine een foto van Jeffrey met een bloedmooi en piepjong fotomodel heeft gezien. 
Melanie wil koste wat het kost bewijzen dat ze ook nog sexy is en ze begint een zielige kroegentocht. Liz lijkt haar man te hebben gevonden. De lunch met Oberon smaakt naar meer en ze gaat in op zijn invitatie om samen met zijn ouders te dineren.

De zwangere Renske slooft zich nog altijd uit voor de alleenstaande moeder die ze heeft aangereden. Rutger Carolus, de trainer van Heros, verliest zijn zelfbeheersing wanneer hij zijn tienerdochter Tessa in de kleedkamer betrapt met een van zijn spelers. 