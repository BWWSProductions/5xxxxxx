Documentaire over Mary Servaes, die een nationale ster werd als de Zangeres Zonder Naam.
Vergezeld door haar man Sjo reed Mary Servaes jarenlang in haar glimmende witte Mercedes door Nederland, op weg naar uitverkochte zalen. Op vrije dagen zat ze thuis in haar luxe woning in Stramproy, waar ze af en toe bezoek kreeg van fans die door de jaren heen vrienden waren geworden. Sommigen van hen waren uitverkoren om met de Zangeres Chinees te eten.
Â´Vergeet Mij NietÂ´ concentreert zich op de wonderlijke belevenissen van de vrienden die dicht bij Mary Servaes stonden. Over hoe een fan, die een peperdure bontjas aan haar cadeau gaf, uiteindelijk haar vaste boodschappenmeisje en chauffeuse werd. Een portret van de opkoper van haar frivole hemelbed met bijbehorende roze kasten en zithoek. En op tournee met haar voormalig manager die verhaalt over de egocentrische aspecten van de artieste. Jan van den Dam, die de Zangeres als zijn moeder beschouwde en zij hem als haar zoon, verhaalt over hun laatste ontmoeting.
Wat hebben de jaren van ploeteren de Zangeres Zonder Naam eigenlijk opgebracht en wie ging er met haar miljoenen vandoor ? Waarom is haar overlijden met zoveel mysteries omringd?
De documentaire bevat unieke privÃ© beelden uit het leven van Mary Servaes.