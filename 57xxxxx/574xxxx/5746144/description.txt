

Desperate Housewives Season 5 disc 5


Dutch:


 
  
5-17 (104) "The Story of Lucy and Jessie (en) " Jordon Nardino Bethany Rooney  15 maart 2009 
Susan hoort dat ze geÃ«valueerd zal worden door haar collega Jessie (Swoosie Kurtz). Ze wil een goede indruk maken en nodigt Jessie uit bij haar thuis voor een etentje. Dat loopt net iets te vlot, want op het einde van de avond krijgt Susan een lange kus van Jessie op haar mond. Susan moet dan duidelijk maken dat het etentje enkel bedoeld was om een goede evaluatie te krijgen en ze niets meer wil. Uiteindelijk beslissen ze om goede vriendinnen te worden. 
Carlos en Gabrielle gaan naar de begrafenis van Bradley. Carlos wordt er aangesproken door Owen Johnston, de CEO van het bedrijf, met de vraag of hij Bradley wil vervangen. Carlos ziet dit onmiddellijk zitten en huurt Lucie (Lesley Boone) in om zijn functie over te nemen. Als blijkt dat Lucie een ex is van Carlos, wordt Gabrielle jaloers. Zij probeert nu Carlos te overtuigen om Lynette aan te nemen, om zo een spionnetje te hebben op het werk van haar man.

Bree ontdekt dat Orson dingen blijft stelen, en ontdekt ook waar hij al die spullen verborgen houdt. Ze confronteert Orson met zijn kleptomaan gedrag en eist dat hij hierover gaat praten met een psycholoog. Ondertussen probeert Bree alle spulletjes terug binnen te smokkelen bij de buren, maar dat loopt fout wanneer ze iets van Karen McCluskey per ongeluk bij Gabrielle terugzet en Juanita daarvan de schuld krijgt. Op weg naar huis betrapt ze Orson opnieuw: hij heeft uit het huis van Lee en Bob een koffiekop gestolen. Hij moet dan naar de therapeut, aan wie hij onthult dat hij dingen steelt omdat dat het enige is waar Bree geen controle over heeft, en dat maakt hem gelukkig.

Katherine wil niet meer mee op weekend. Daardoor worden Dave's plannen in de war gestuurd. Hij gaat met haar praten en vertelt haar dat hij dit weekend georganiseerd heeft speciaal voor haar: Mike is zijn beste vriend en hij wil ook de vriendin van zijn beste vriend leren kennen. Dat kan Katherine overtuigen om mee te gaan. Ondertussen graaft Edie verder in het verleden van Dave: ze ontdekt op een lokale krant dat hij ook een dochtertje had en dat ze samen met haar moeder om het leven is gekomen.  
5-18 (105) "A Spark. To Pierce the Dark. (en) " Alexandra Cunningham David Grossman  22 maart 2009 
Susan heeft een nieuwe student: Evan, de zoon van haar ex-man Karl. Wanneer de klas een tekening moet maken over 'gelukkig zijn', blijkt Evan een tekening te hebben gemaakt van iemand die iemand anders neersteekt met een zwaard. Ze licht de schooldirectie en Karl hierover in, maar die is niet gelukkig met Susan's inmenging: Karl denkt dat ze dit doet uit wraak voor vroeger. Maar ook Evans volgende tekening is in dezelfde stijl, en dan moet Karl wel opbiechten aan Susan dat hij verlaten is door zijn vrouw Marissa en dat daarom Evan al die tekeningen waarschijnlijk heeft gemaakt. 
Lucie zet iedereen op het werk onder druk, zo ook Carlos en Lynette: een groot contract moet worden binnengehaald en daardoor moet iedereen laat en lang doorwerken. Dat frustreert Gabrielle enorm, want ze vervallen weer in oude gewoontes: hij werkt laat en zij is ongelukkig. Ze gaat er dan met Carlos over praten, en die komt ook tot het inzicht dat het zo niet verder kan. Hij ontslaat Lucie en wil het iets rustiger aan gaan doen.

Orson bekent aan Bree waarom hij dingen steelt: het is het enige waar zij geen controle over heeft. Ze zoekt dan een oplossing en beslist om haar zaak te verkopen. Maar wanneer het contract voor de verkoop getekend moet worden, bedenkt Bree zich ineens en beslist om haar zaak niet te verkopen.

Katherine, Mike en Dave zijn op weekend vertrokken. Dave heeft een plannetje bedacht: hij belt eerst naar de lokale jachtopzichters met de melding dat er illegale jagers in het bos zitten. Dan zal hij veinzen ziek te zijn zodat Mike en Katherine de volgende ochtend alleen gaan wandelen in het bos. Eenmaal zij weg zijn, zal hij zijn geweer nemen en Katherine neerschieten in het bos. Alles loopt zoals gepland, maar ondertussen is Edie ook te weten gekomen wat Dave zijn ware plannen zijn. Ze stuurt hem een sms'je net op het moment dat hij Katherine wil neerschieten. Zijn schot mist en ze besluiten terug naar huis te keren. Daar wacht Edie Dave op en ze eist een verklaring. Hij legt haar uit dat Mike zijn leven verwoest heeft en daar nu wraak voor wil nemen. Edie wil dan naar Mike bellen om hem in te lichten, maar Dave probeert haar te wurgen. Hij stopt net op tijd hiermee, en Edie vlucht het huis uit. Ze stapt in haar auto en rijdt weg, maar moet uitwijken voor Orson (die net weer op rooftocht is geweest) en knalt met haar auto tegen een elektriciteitspaal. Ze stapt uit de auto, maar de kabels van de paal zijn losgekomen en elektrocuteren Edie op het moment dat zij haar wagen uitstapt.  
5-19 (106) "Look Into Their Eyes and You See What They Know (en) " Matt Berry Larry Shaw  19 april 2009 
De hele buurt heeft het ongeval horen gebeuren en ze rennen allemaal hun huis uit om te kijken wat er aan de hand is. Maar Edie is te zwaar getroffen en sterft even later. Dave vraagt dan aan de vier dames (en Karen McCluskey) om de as van Edie naar haar zoon Travers (Stephen Lunsford) te brengen: Dave heeft Travers namelijk nog nooit ontmoet. De vijf dames stappen de auto in en beginnen aan een lange tocht naar de universiteit waar hij studeert. Onderweg halen de dames elk herinneringen op aan Edie. 
Susan vertelt dat ze niet altijd in de clinch lag met Edie: toen ze elkaar net ontmoet hadden, zag het er zelfs naar uit dat ze goede vriendinnen gingen worden. Maar daar kwam snel verandering in toen bleek dat Edie een affaire was begonnen met een van de buurmannen. Susan vond dit niet kunnen en verbrak de beginnende vriendschap. Edie is haar toen komen waarschuwen voor haar man Karl: Edie had hem de avond ervoor met zijn secretaresse zien dineren en kwam dit aan Susan vertellen. Susan wilde haar niet geloven, maar drie weken later verliet Karl haar voor zijn secretaresse. Toen Orson in de gevangenis zat voor het overrijden van Mike, had Bree het heel moeilijk om Orson te bezoeken: ze vond het zwaar hem zo te zien. Op een van die (bijna) bezoekjes komt Bree te weten dat Edie al een tijdje Orson ging bezoeken. Ze zocht Edie op en bedankte haar voor haar bezoekjes, maar wilde ook weten waarom ze dit deed. Edie vertelt dan dat de gevangenis niet zo ver is en Edie wil weten waarom Bree eigenlijk nog nooit is langs geweest: het is niet makkelijk voor hem en een bezoek van zijn vrouw zou hem echt kunnen helpen. Edie kan Bree zo overtuigen om Orson toch te bezoeken. Edie heeft er ook voor gezorgd dat Lynette haar vechtlust terugkreeg: toen ze kanker had, werd Lynette door al haar vriendinnen in de watten gelegd. Edie kon het niet aanzien en vond het tijd dat Lynette begon te vechten tegen haar ziekte. Ze nam Lynette (net voor haar chemotherapie) mee naar een bar en doet haar daar inzien dat ze moet vechten tegen haar ziekte.

Gabrielle herinnert zich een avondje uit met Edie: toen Gaby net gescheiden was van Carlos, is ze een avondje gaan stappen met Edie. Al snel werd de avond een competitie over wie de meeste mannen kon verleiden. Gabrielle wint de wedstrijd, maar dat doet Edie inzien dat ze oud is geworden en dat alles zo snel is voorbijgegaan: oud worden zat er voor haar niet in, dat wist ze al in haar kindertijd.

Uiteindelijk komen de dames aan op de universiteit en brengen ze Travers op de hoogte van het overlijden van zijn moeder. Travers reageert heel cool en wil naar de les gaan: zijn moeder heeft nooit naar hem omgekeken en haar dood raakt hem niet. Daarop neemt Karen McCluskey zijn arm vast en vertelt dan haar verhaal: op een dag klopte Edie aan bij Karen, maar Karen wilde niet opendoen. Ze wurmde zich een weg naar binnen en vond Karen in de zetel met een kop koffie. Het was die dag de verjaardag van het overlijden van haar zoon en Karen wilde die dag alleen doorbrengen. Edie vertelde toen aan Karen haar verhaal over Travers: ze heeft ooit het voogdijschap over hem afgestaan, omdat ze toen wist dat ze hem niet kon geven wat hij nodig zou hebben. Edie was met andere zaken bezig en ze hield zoveel van hem, dat ze de voogdij aan zijn vader heeft gegeven.

Travers besluit om de as niet te houden en geeft ze terug mee aan de dames. Karen komt dan op het idee om de as van Edie uit te strooien in hun eigen tuinen. Zo vindt Edie haar laatste rustplaats op de plaats waar ze geleefd heeft: op Wisteria Lane... (Deze aflevering werd niet 'verteld' door Mary-Alice, maar door Edie).  
5-20 (107) "Rose's Turn (en) " Dave Flebotte David Warren  26 april 2009 
Orson wordt (samen met Rose Kemper, de oude vrouw bij wie hij inbrak) afgevoerd naar het ziekenhuis. Daar overhoort hij een gesprek tussen Katherine en Rose over de inbraak, maar volgens Rose brak â