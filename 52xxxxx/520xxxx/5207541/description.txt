omaggio a un'icona artistica del secolo scorso rimasta vittima dell'Hiv nel 1990. Con il film francese 'L'universo di Keith Haring', della regista Christina Clausen, si celebra la vita di Keith Haring, morto di Aids a New York a soli 31 anni. Appena un anno prima del suo decesso, Haring aveva chiesto al famoso giornalista e biografo John Gruen di raccontare la sua vita.

Servendosi delle interviste audio e video dell'epoca, delle parole che avevano usato per lui e per la sua arte amici e familiari, Christina Clausen cerca di ritrarre un uomo in grado di raggiungere fama e successo nell'arco di un decennio, capace con i suoi quadri e i suoi graffiti di comunicare al mondo la visione dell'arte come qualcosa di accessibile a tutti.