Fanny e Alexander Ã¨ un film del 1982 diretto dal regista svedese Ingmar Bergman.

Nato originariamente come film per la televisione, e licenziato in una prima versione di cinque ore studiata per una eventuale suddivisione in puntate, fu convertito in una versione per il cinema di una durata di circa tre ore; i tagli hanno dato adito a qualche critica circa la inattesa apparizione o la repentina "scomparsa" di alcuni personaggi.

Fu un kolossal, la cui costosissima produzione sbilanciÃ² gravemente il "Filminstitutet", istituto cinematografico statale di Svezia, al punto da minacciarne la bancarotta.

Il film vinse 4 premi Oscar su ben 6 nomination; le candidature per il premio al miglior regista ed alla migliore sceneggiatura originale, entrambe riferite a Bergman, non furono coronate da successo, negando al regista l'ultima possibilitÃ  di ricevere una statuetta personale per una sua opera.