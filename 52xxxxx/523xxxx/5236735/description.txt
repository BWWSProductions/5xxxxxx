Door BNN uitgezonden hoorspel, of 'luisterfilm' zoals de omroep het noemde, naar het boek 'Komt een vrouw bij de dokter' van Kluun. Hij verloor zijn vrouw op 36-jarige leeftijd aan kanker. Het is het schaamteloze verslag van Stijn, die in de bloei van zijn leven de terminale ziekte van zijn vrouw Carmen beleeft en een relatie begint met minnares Roos. Stijn wordt gespeeld door Anthonie Kamerling, Sophie Hilbrand speelt zijn zieke vrouw Carmen en Georgina Verbaan speelt de minnares Roos.