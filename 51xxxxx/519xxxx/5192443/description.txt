Checco e un giovane cantante pugliese che sogna il grande successo nel mondo dello spettacolo e, per mantenersi, lavora come muratore nella ditta dello zio a Polignano a mare. E' fidanzato con Angela, parrucchiera, che lo lascia perche desidera avere accanto un uomo con un lavoro piu stabile, con il quale costruire una famiglia. Per Checco e una doccia fredda: triste e amareggiato lascia la Puglia per Milano, sperando che la moderna metropoli del nord gli possa spalancare le porte del successo nel mondo discografico. A Milano Checco viene ospitato da suo cugino Alfredo che divide l'appartamento con Manolo: i due stanno insieme da dieci anni ma Alfredo non l'ha ancora detto ai genitori che vivono in Puglia e che, ogni volta che lo vanno a trovare, lo trovano accanto a splendide "fidanzate" come Luisa. La strada che porta al successo e lunga e difficile, ma l'incontro inaspettato con una ragazza cambiera la vita di Checco: Marika una ragazza meravigliosa e piena di qualita, convince Checco a dare lezioni di chitarra ai ragazzi disagiati della parrocchia di Don Livio. Unico neo: i genitori di Marika sono leghisti convinti e pieni di pregiudizi nei confronti dei meridionali. Checco, affranto da una serie di rifiuti, si convince che non riuscira mai a sfondare ed e pronto a tornare a Polignano, quando finalmente Roberto, un importante discografico, lo trova dopo averlo cercato per tutta Milano, convinto che il talento canoro e quello comico possano trasformare Checco in un vero e proprio fenomeno musicale.
