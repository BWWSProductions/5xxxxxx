

Il Prof. Bobster ed il reverendo Nesbitt muoiono suicidi in preda ad orride allucinazioni: entrambi sono stati colpiti da piccolissimi aghi, lanciati con una cerbottana egizia, da uno strano individuo incappucciato. Siamo a Londra nel 1870, in piena epoca vittoriana, e, in un severo college, troviamo i giovani Sherlock Holmes e John Watson: il primo giÃ  con una spiccata personalitÃ , intuitivo ed intelligente. particolarmente dotato per la scherma (l'insegnante della quale, Rathe, lo stima molto); il secondo impacciato, timido, provinciale nei gusti e nel modo di ragionare. Diventano inseparabili; Holmes riesce a risolvere piccoli intrighi nel college ma un suo rivale, un certo Dudley, gli gioca un brutto scherzo e lo fa espellere. Holmes non si scoraggia, anzi Ã¨ piÃ¹ libero di dedicarsi alla soluzione di un caso sempre piÃ¹ drammatico. Alla morte dei due personaggi, Bobster e Nesbitt, si aggiunge anche quella non meno raccapricciante del professor Waxflatter. strambo inventore di macchine volanti, ex insegnante del college e zio di Elizabeth, la ragazza amata da Holmes. Il giovanotto scopre profondi legami tra le tre scomparse, viene a sapere che tutti e tre gli uomini erano stati amici, laureati nella stessa universitÃ , soci in un affare in Egitto, finito molto male per tutti. Holmes piano piano, con l'aiuto del fido Watson, che si svela intelligente, coraggioso e capace, e di Elizabeth, che lo fa sia per amore del giovane sia per chiarire la morte dello zio, viene a scoprire l'esistenza di un tempio egizio in una piramide ricostruita nei sotterranei di Londra. Qui strani personaggi esaltati svolgono riti complicati e sacrifici umani. I tre giovani capiscono molte cose: le vittime sono morte per volere del capo della setta, che aveva a che fare con l'affare fallito in Egitto. Una quarta persona, un altro professore del college, farebbe la stessa fine se i ragazzi non lo aiutassero a superare la crisi delle incredibili allucinazioni. I giovani perÃ² vengono scoperti, inseguiti e colpiti con i micidiali aghetti: hanno quindi anch'essi spaventose allucinazioni ma riescono a superare il momento drammatico. Il responsabile della macchinazione Ã¨ "l'amico" di Holmes, il "disponibile" istruttore di scherma, Rathe, che si serve per i suoi misfatti della sorella, signora Dribb, governante del college. L'uomo vuole sopprimere Holmes, che ha scoperto tutto, e con lui i suoi due amici. Ma alla fine Ã¨ Holmes ad avere la meglio e a mettere la polizia sulle tracce dei colpevoli. PerÃ² Elizabeth viene colpita da Rathe e muore tra le braccia di Holmes, il quale ha compreso ormai la sua vocazione di investigatore e l'autentica amicizia di Watson.
