 Thea Beckman - De verloren schat 




Beschrijving
De dertienjarige Mickey verveelt zich. Het is paasvakantie en er is niet veel te doen in het stadje. Dan krijgt ze Arnold in het oog. Ze probeert op allerlei manieren aandacht te trekken; eerst lukt dat niet, maar daar komt al snel verandering in. Een vreemde advertentie in de krant trekt MickÃ©vs aandacht. Twee geleerde mannen vragen informatie over de verloren gegane schat van een oude adellijke familie. Samen met Arnold gaat Mickey op onderzoek uit. Er bestaat toch geen leukere manier om de paasvakantie door te brengen dan met het zoeken naar een verloren schat?



Recensie(s)
NBD|Biblion recensie
Paasvakantie in Koekeloren: reden voor de 13-jarige Mickey iets te ondernemen tegen de dreigende verveling. Een geheimzinnige advertentie over een verloren schat van een oude adellijke familie biedt hiertoe gelegenheid. Samen met Arnold, die tijdelijk bij zijn grootmoeder logeert, probeert ze te achterhalen hoe de zaken in elkaar steken. Dit 'tussendoortje' van de bekende auteur belooft meer dan het kan waarmaken. Er valt weinig positiefs over te zeggen. De gebeurtenissen zijn onwaarschijnlijk, bij tijd en wijle is het verhaal oubollig en ouderwets van sfeer ('romance' baron-keukenmeisje, een 'deftige' dame van 'stand', twee domme boeven). De karakters vertonen geen ontwikkeling. Het verhaal loopt met een sisser af. Dit alles zal echter de gretige Beckman-fan er niet van weerhouden het verhaal te lezen. Een ingekleurde pentekening van Jan Wesseling toont op de omslag het moment van opgraven van de schat. Geschikt voor lezers vanaf ca. 10 jaar


*****************************************

Brought to you by 
2Lions Team