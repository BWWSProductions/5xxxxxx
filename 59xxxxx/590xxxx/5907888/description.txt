Het verhaal begint wanneer de professor een mysterieuze brief ontvangt van zijn leerling Luke... Maar dan 10 jaar in de toekomst! Deze toekomstige Luke waarschuwt voor een verschrikkelijke ramp die Londen zal treffen, en roept de professor te hulp. Eerder die week vedween de Britse premier al tijdens zijn deelname aan een explosief eindigend experiment met een tijdmachine. Heeft dat incident ook wat met deze zaak te maken? Met nog meer verhalende scenes en tekenfilmpjes dan in de vorige twee delen, bevat dit nieuwste deel van Nintendo en ontwikkelaar level 5 al het avontuur en alle charme waar de serie zo geliefd om is, maar dan inclusief een hele reeks extra's en verse uitdagingen. Spelers krijgen door flashbacks nieuw inzicht in het mysterieuze verleden en de toekomst van de professor. Prachtige scenes leggen de geheimen van Laytons verloren liefde bloot en laten zien hoe hij aan zijn beroemde hoed is gekomen.
