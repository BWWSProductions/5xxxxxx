Beschrijving
De Zwarte Pieten van De Club van Sinterklaas denken dat de jaarlijkse voorbereidingen voor het Grote Feest van Sinterklaas nu eens echt vlekkeloos zullen verlopen. Maar Tante Toets, de tante van Jacob, gooit behoorlijk roet in het eten. Boos omdat haar hondje Fifi is aangereden door de verstrooide Prof Piet, haalt ze haar gram op het kasteel van Sinterklaas in Spanje.

Sinterklaas heeft echter om mysterieuze redenen geen zin om naar Nederland te gaan. Alle Pieten piekeren zich suf hoe ze hun geliefde Sint kunnen helpen. Prof Piet gooit zich in de rol van Freud om Sint op te vrolijken en gedraagt zich als een verliefde dienaar voor de steeds ongeduldiger wordende Tante Toets. Alle goede bedoelingen van Prof Piet en andere Pieten ten spijt, wordt Tante Toets hoe langer hoe kwader over het 'onrecht' dat haar wordt aangedaan. En zo haalt deze boosaardige tante de ene na de andere streek uit om ervoor te zorgen dat het feest van Sinterklaas dit jaar helemaal niet door zal gaan! Zullen de Pieten het hoofd kunnen bieden aan alle problemen? En wat heeft het zingen van Sinterklaasliedjes hier allemaal mee te maken? Bekijk het op deze extra lange dvd!
