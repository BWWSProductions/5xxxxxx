De makers van MTV's Jackass komen nu met Wildboyz, de grensverleggende avonturenshow met twee gastheren die hun eigen normen en waarden hanteren: Chris Pontius en Steve-O. In elke aflevering verkennen de twee heren de meest exotische landen op deze planeet en maken op absurde wijze kennis met de inheemse bevolking en diverse gevaarlijke wilde dieren. Of ze nu zalmeieren in Alaska bevruchten, gaan zwemmen met grote witte haaien in Zuid-Afrika of in de moerassen van Florida met alligators spelen; deze twee wetenschappers ontdekken dat je pas echt weet hoe gevaarlijk een dier is als het je bijt. 



