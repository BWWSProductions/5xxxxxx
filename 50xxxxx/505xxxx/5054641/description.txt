Kabouter Plop woont in de Melkherberg in het grote Kabouterbos. De Melkherberg van Kabouter Plop is een plaats waar alle kabouters bijeenkomen om een glaasje Plopmelk te drinken of om Plopkoeken of Kabouterpap te eten. Het is ook de plaats waar de meeste kabouterfeestjes plaatsvinden. Het liefst van al dansen de kabouters. 

De beste vrienden van Kabouter Plop zijn Klus, Lui, Kwebbel, Smul en Smal. Samen beleven ze de gekste avonturen in de Melkherberg en in het grote Kabouterbos. 


Kabouter Plop is de eigenaar van de Melkherberg, een plaats waar kabouters graag bijeenkomen om een glaasje Plopmelk met een Plopkoek te eten. Plopmelk en Plopkoeken maken kan Plop als de beste. Plop draagt een rode muts met een hartje en roept heel vaak "Plopperdeplopperdeplop!". 





Klus is de handigste kabouter van het kabouterdorp. Tenminste, dat vind hij zelf. Klus neemt heel graag zijn vrienden beet, door grapjes met hen uit te halen. Klus is een beetje verliefd op Smal. Klus draagt een groene muts met lappen. Als Klus de Melkherberg binnenkomt, zegt hij "Hallokidoki!" en roept ook weleens "Klusserdeklusserdeklus!". 




Kwebbel is een kaboutermeisje. Ze praat/kwebbelt heel erg graag. Vaak worden haar vrienden er helemaal gek van. Kwebbel draagt een roze muts met gele stipjes met bloemen. Als Kwebbel de Melkherberg binnenkomt, zegt ze "Daag daag daag daag daag!" en roept ook weleens "Kwebbeldekwebbeldekweb!". 




Lui is de postbode van het kabouterdorp. Eigenlijk heet hij Lucibert, maar omdat hij altijd zoveel slaapt, wordt hij kabouter Lui genoemd. Lui wordt overal moe van en dat zegt hij ook "ik word daar zo moe van...". Lui draagt een blauwe muts met een postduif. Als Lui de Melkherberg binnenkomt, zegt hij "Volk!" en roept ook weleens "Luierdelui!". 




Kabouter Smul is dol op snoepen en eten. Hij heeft altijd honger. Smul draagt een witte muts met een deegroller. Als Smul de Melkherberg binnenkomt, zegt hij "Hoipiepeloi!" en roept ook weleens "Smullerdesmul!". 





Kabouter Smal wil altijd op haar mooist uitzien. Ze heeft altijd een spiegeltje bij de hand om zich eventjes mooi te maken. Smal draagt een gele muts met een vlinder. Ze is ook dol op bloemen. Als Smal de Melkherberg binnenkomt, zegt ze "Haloetoedeloe" en roept ook weleens "Smallerdesmal!". 




