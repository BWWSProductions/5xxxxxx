In deze eerste lange bioscoopdocumentaire van regisseur Michiel van Erp maakt hij een rondreis langs unieke Nederlandse evenementen waar drommen landgenoten samenkomen.

De NPS-documentaire Pretpark Nederland geeft een vermakelijke, verbazende en ontroerende kijk op de vermaaksindustrie van modern Nederland en zijn naar georganiseerd vermaak hunkerende bewoners. Van de Libelle Zomerweek, waar iedere dag duizenden bezoekers hun creativiteit botvieren, tot de Gay Pride, waar met name vrouwen uit de provincie zich vergapen aan excentrieke homo's. Van de mislukte lancering van een nieuwe attractie in de Efteling tot de vechtpartijen om de meest gewilde plaats bij het Prinsengrachtconcert. Het hedendaagse Nederland, dat soms trekken vertoont van een groot nationaal pretpark in de open lucht, wordt met verwondering en warm mededogen in kaart gebracht. 

gr Wiel