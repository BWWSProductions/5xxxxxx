Informatie over serie:
Het verhaal van Heroes is in opzet gelijk aan de verhalen in stripboeken. Net als in stripboeken heeft Heroes een grote alles omvattende verhaallijn en kleinere verhaallijnen binnen een hoofdverhaallijn. Ongeacht uit welke personages of gebeurtenissen een seizoen bestaat, alle seizoenen van Heroes gaan over gewone mensen die hun vaardigheden ontdekken en hun reactie op deze ontdekking.

Seizoen 3 wordt uitgezonden sinds 22 september 2008 in de Verenigde Staten. Het seizoen bestaat uit twee delen. Het eerste wordt uitgezonden in de herfst van 2008 en kreeg als titel Villains mee. Dit deel focust zich op Sylar. Het tweede deel, dat uit twaalf afleveringen bestaat, wordt uitgezonden in het voorjaar van 2009 en zal Fugitives heten.